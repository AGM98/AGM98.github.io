# verkefni 2

1Vegna áfram­hald­andi óvissu og til að lág­marka áhrif kyrr­setn­ing­ar MAX-vél­anna á rekst­ur Icelanda­ir hef­ur flug­fé­lagið ákveðið að lækka starfs­hlut­fall 111 flug­manna niður í 50% og færa 30 flug­stjóra tíma­bundið í starf flug­manns. Þetta verður gert á 4 mánaða tíma­bili yfir há­vet­ur­inn, frá 1. des­em­ber 2019 til 1. apríl 2020.

Í til­kynn­ingu frá Icelanda­ir kem­ur fram að for­dæma­laus staðan með MAX-vél­arn­ar hafi óhjá­kvæmi­lega haft áhrif á áhafnaþörf fé­lags­ins og að fé­lagið hafi þurft að bregðast við með því að aðlaga fjölda áhafnameðlima að flug­flot­an­um. Sem kunn­ugt er ger­ir Icelanda­ir ekki ráð fyr­ir því að taka MAX-vél­ar fé­lags­ins til rekstr­ar fyrr en í upp­hafi næsta árs.

Í dag starfa tæp­lega 550 flug­menn og flug­stjór­ar hjá Icelanda­ir og hafa þess­ar tíma­bundnu breyt­ing­ar sem flug­fé­lagið kynn­ir í dag því áhrif á rúm­an fimmt­ung flug­manna fé­lags­ins, en áður höfðu störf yfir 100 flug­manna til viðbót­ar þegar tekið breyt­ing­um fyr­ir vet­ur­inn. Fé­lagið greip þó ekki til upp­sagna flug­manna til að mæta árstíðasveifl­um eins og tíðkast hef­ur.